<doc>
<page>
  <title>Danmarks Socialdemokratiske Ungdom</title>
  <ns>0</ns>
  <id>45</id>
  <revision>
    <id>10146332</id>
    <parentid>10060321</parentid>
    <timestamp>2019-11-28T21:16:11Z</timestamp>
    <contributor>
      <username>Akoro18</username>
      <id>342615</id>
    </contributor>
    <model>wikitext</model>
    <format>text/x-wiki</format>
    <text xml:space="preserve">
'''Danmarks Socialdemokratiske Ungdom''' ('''DSU''') er en [[Ungdomsorganisation X|politisk ungdomsorganisation]] baseret på [[Socialdemokratisme|socialdemokratismen]]. DSU har siden stiftelsen haft tætte bånd til [[arbejderbevægelsen]], og udgør i egen optik dennes politiske ungdomsorganisation.

DSU er medlem af [[Dansk Ungdoms Fællesråd]] (DUF), [[International Union of Socialist Youth]] (IUSY), [[Young European Socialists]] (YES) og [[Forbundet Nordens Socialdemokratiske Ungdom]] (FNSU).

DSU er med godt 50 aktive afdelinger og 1.800 medlemmer Danmarks næststørste politiske ungdomsorganisation målt på medlemmer (efter [[Venstres Ungdom]]).&lt;ref name=&quot;duf&quot; /&gt;

== DSU og Socialdemokratiet ==

DSU er tilknyttet [[Socialdemokratiet]] og samarbejder i forbindelse med kampagne og valgkampe. DSU er derudover repræsenteret i Socialdemokratiets hovedbestyrelse og kongres som delegerede. Samtidig er DSU blevet det forum hvorfra en stor del af fremtidens Socialdemokratiske politikere udklækkes.

Ved [[folkeafstemningen om retsforbeholdet]] den 3. december 2015 anbefalede DSU sammen med moderpartiet Socialdemokratiet et ja.&lt;ref&gt;[http://youngnews.dk/topmoede-ku-vs-dsu-retsforbeholdet/ Topmøde: KU vs DSU - Retsforbeholdet - Youngnews.dk&lt;!-- Bot genereret titel --&gt;]&lt;/ref&gt;

== Historie ==

DSU blev stiftet i [[1920]] efter splittelsen mellem [[Socialdemokraterne|socialdemokrater]] og [[kommunist]]er på baggrund af [[1. verdenskrig]] og den [[russiske revolution]].

I 1919 havde et flertal i den socialdemokratiske ungdomsorganisation, [[Socialdemokratisk Ungdomsforbund]] (SUF), brudt med partiet og var [[9. november]] [[1919]] med til at grundlægge [[Venstresocialistisk Parti]], som i 1920 blev til [[Danmarks Kommunistiske Parti]]. En række SUF-afdelinger, som ikke ønskede at bryde med partiet, stiftede i stedet DSU.

I en del år brugtes forkortelsen DsU (med lille s), fordi retstavningen indtil 1945 foreskrev at Danmark og navneordet Ungdom stavedes med stort. Det blev dog også brugt efter 1945 for ikke at støde sammen med [[Dansk Skak Union]].

DSU har i hele sin levetid været rugekasse for mange mennesker, som senere er blevet ledende skikkelser i Socialdemokratiet. Blandt dem statsminister [[Jens Otto Krag]], udenrigsminister [[Per Hækkerup]] og forsvarsminister [[Hans Hækkerup]]. Blandt den nuværende generation af socialdemokratiske politikere har bl.a. [[Henrik Sass Larsen]], [[Morten Bødskov]] og [[Mette Frederiksen]] en fortid i DSU. Også [[Johanne Schmidt Nielsen]] startede sin politiske karriere i DSU Odense.

I efteråret 2017 forlod DSU's formand [[Lasse Quvang Rasmussen]] pludselig sin formandspost. DSU's hovedbestyrelse konstituerede derpå [[Frederik Vad Nielsen]] som ny forbundsformand,&lt;ref&gt;[https://piopio.dk/frederik-vad-valgt-som-ny-dsu-formand Frederik Vad valgt som ny DSU-formand. Netavisen Pio, 25. november 2017.]&lt;/ref&gt; og han blev siden i april 2018 genvalgt som forbundsformand på DSU's kongres. I 2019, hvor der verserede flere sager i pressen om seksuelle krænkelser i andre ungdomspartier, kom det offentligt frem, at Lasse Quvang Rasmussen i 2017 havde måttet gå af i utide på grund af grænseoverskridende adfærd overfor flere kvindelige DSU'ere.&lt;ref&gt;[https://www.tv2ostjylland.dk/artikel/oestjysk-politiker-gik-af-paa-grund-af-graenseoverskridende-adfaerd  Østjysk politiker befamlede kvinder. Artikel på tv2ostjylland.dk's hjemmeside 7. marts 2019.]&lt;/ref&gt;&lt;ref&gt;[https://www.information.dk/telegram/2019/03/ungdomsformand-gik-paa-grund-graenseoverskridende-adfaerd Ungdomsformand gik af på grund af grænseoverskridende adfærd. Ritzau-telegram på information.dk 7. marts 2019.]&lt;/ref&gt;

Da Danmark i juni 2019 fik en [[Regeringen Mette Frederiksen|socialdemokratisk regering]], blev den af den politiske kommentator [[Noa Redington]] kaldt en ”DSU-regering”, da 15 ud af de 20 ministre var tidligere aktive i DSU.&lt;ref&gt;[https://twitter.com/noa_redington/status/1144188550411407361 Tweet af Noa Redington 27. juni 2019.]&lt;/ref&gt;&lt;ref&gt;[https://www.altinget.dk/artikel/koen-alder-og-erfaring-dyk-ned-i-fakta-om-de-nye-ministre Køn, alder og erfaring: Dyk ned i fakta om de nye ministre. Artikel på altinget.dk 28. juni 2019.]&lt;/ref&gt;

== Skolevalg ==
DSU har deltaget i alle tre [[skolevalg]], der har været afholdt af [[Dansk Ungdoms Fællesråd]] og [[Folketinget]]. Ved [[skolevalg 2015]] fik DSU og Socialdemokratiet 17,6 % af stemmerne svarende til 32 mandater i Folketinget og blev dermed valgets næststørste parti.
Ved [[skolevalg 2017]] fik DSU og Socialdemokratiet 15,6 % af de afgivne stemmer svarende til 28 mandater og blev igen næststørst. Ved [[skolevalg 2019]] lykkedes det DSU og Socialdemokratiet at erobre positionen som Danmarks største parti blandt skoleeleverne med 22,6 % af de afgivne stemmer svarende til 41 mandater.&lt;ref&gt;(Video) [http://nyheder.tv2.dk/samfund/2019-01-31-socialdemokratiet-slaar-venstre-ved-aarets-skolevalg?fbclid=IwAR1f7RZy1k7pl0v8hVVu0PY3ygM8SbdKmosM9_gLdll2QtXzgdW6XcDWcbU &quot;Socialdemokratiet slår Venstre ved årets Skolevalg&quot;]. [[TV 2]]. Hentet 2. februar 2019.&lt;/ref&gt;

== Struktur ==
DSU er bygget op af en lang række lokalafdelinger, som er de mindste lokale led. Disse afdelinger indgår i distriktsorganisationer, der følger storkredsgrænserne. En ikke-udtømmelig liste kan findes på [[DSU-afdelinger]] og [[DSU-distrikter]].

DSU's ledelse består af to dele: Et kongresvalgt [[forretningsudvalg]] på 13 medlemmer og en hovedbestyrelse på 42 medlemmer, hvor forretningsudvalget også indgår. Af de 42 er 28 lokale distriktsvalgte repræsentanter.

Samtidig har [[Frit Forum]], beskrevet senere i artiklen, en helt speciel status og har egne aktiviteter. Dog har Frit Forum-afdelingerne status som DSU-afdelinger på lige fod med de &quot;normale&quot; afdelinger.

Ydermere har DSU en række udvalg og grupper. Et aktivitets- og kursusudvalg (forkortet AKU) står for planlægning og afvikling af DSU's kursusweekender, et internationalt udvalg (forkortet IU) koordinerer DSU's mange partnerskabs- og udviklingsprojekter i primært Asien, Mellemøsten og Nordafrika, et fagligt udvalg (forkortet FAU) koordinerer fagpolitiske indsatser og politikudvikling, og en redaktion tager sig af DSU's medlemsblad ''DSU'eren''. Derudover findes en række ad hoc-projektgrupper.

DSU er derudover medejer af kursusejendomen Ankersminde, opkaldt efter [[Anker Jørgensen]], som ligger et stykke uden for Vissenbjerg på Fyn. Her afholdes der weekendkurser, sommerlejre, samt andre aktiviteter. Den anden ejer er [[DUI-Leg og Virke]].&lt;br /&gt;
==[[Frit Forum]]==
I DSU findes også [[Frit Forum]], der tidligere var en selvstændig socialdemokratisk studenterorganisation. Siden 1973 har Frit Forum formelt været en del af DSU. Samarbejdet med DSU er primært en formalitet, idet Frit Forum og DSU bejler til forskellige medlemssegmenter. Frit Forum retter sig mod universitetsstuderende, der ikke nødvendigvis er under 30 år, hvorimod DSU er en regulær ungdomsafdeling for Socialdemokrater under 30 år. Frit Forum har selvstændig ledelse, det såkaldte studentersekretariat, men afdelingerne i de forskellige universitetsbyer fungerer i reglen autonomt. Mange socialdemokrater har startet deres karriere i Frit Forum; bl.a. [[Erhard Jakobsen]] (foreningens stifter), [[Poul Nyrup Rasmussen]], [[Svend Auken]] og [[Mogens Lykketoft]].

Nuværende formand for Frit Forum er [[Fie Hækkerup]].
== Formænd ==
{{Col-begin}}{{Col-break}}
*1920-1927 [[Christian Christiansen]]
*1927-1929 [[Hans Hedtoft]]
*1929-1933 [[Johannes Hansen]]
*1933-1937 [[H.C. Hansen]]
*1937-1942 [[Poul Hansen]]
*1942-1946 [[Victor Gram]]
*1946-1952 [[Per Hækkerup]]
*1952-1958 [[Børge Jensen (politiker)|Børge Jensen]]
*1958-1961 [[Niels Kristensen (politiker)|Niels Kristensen]]
*1961-1967 [[Ejner Hovgaard Christiansen]]
*1967-1970 [[Hans Carl Nielsen]]
*1970-1974 [[Niels Enevoldsen]]
*1974-1978 [[Frode Møller Nicolaisen]]
*1978-1982 [[Finn Larsen]]
*1982-1986 [[Jan Petersen]]
{{Col-break}}
*1986-1990 [[Jens Christiansen]]
*1990-1992 [[Anette Berentzen]]
*1992-1996 [[Henrik Sass Larsen]]
*1996-2000 [[Morten Bødskov]]
*2000-2004 [[Kristian Madsen]]
*2004-2008 [[Jacob Bjerregaard Jørgensen]]
*2008-2012 [[Peter Hummelgaard]]
*2012-2014 [[Camilla Brejner Schwalbe]]
*2014-2016 [[Alexander Grandt Petersen]]
*2016- 2017 [[Lasse Quvang Rasmussen]]
*2017- [[Frederik Vad Nielsen]]{{Col-end}}
== Forretningsudvalget ==
Forretningsudvalget vælges på kongressen og udgør sammen med DSU's Hovedbestyrelse den øverste myndighed mellem DSU's kongresser, der typisk afholdes i lige årstal i [[Store Bededag]]sferien. Seneste kongres blev afholdt 27.-29. april 2018 i Vejen Idrætscenter.

* Medlemmer af forretningsudvalget:
** Forbundsformand: Frederik Vad Nielsen, DSU Holbæk
** Forbundssekretær: Morgan Krüger, DSU Roskilde
** Næstformand: Anna Thusgård Rørstrøm, DSU Aarhus

* Øvrige medlemmer af Forretningsudvalget:
** Mads Hvidbjerg Kristensen, DSU Esbjerg
** Lea Lindberg Carstensen, DSU Odense
** Lars Møller Pedersen, DSU Holstebro-Struer-Lemvig
** Sofie Kümpel, DSU Slagelse
** Katrine Evelyn Jensen, DSU Favrskov
** Lasse Haugaard Pedersen, DSU Odense
** Signe Kaulberg Jespersen, DSU Roskilde
** Harun Muharemovic, DSU Hvidovre-Brøndby
** Laura Rosenvinge, DSU København Nord

== Socialdemokratiske folketingsmedlemmer, der startede i DSU ==
Blandt tidligere DSU'ere der efter 2019-valget sidder i den socialdemokratiske folketingsgruppe er:
* [[Mette Frederiksen]] , tidligere medlem af DSU's forretningsudvalg
* [[Ane Halsboe-Jørgensen]]
*[[Anne Paulin]]
* [[Benny Engelbrecht]]
*[[Bjørn Brandenborg]]
* [[Henrik Dam Kristensen]]
* [[Henrik Sass Larsen]], forbundsformand for DSU fra 1992-1996
*[[Jeppe Bruus Christensen|Jeppe Bruus]]
*[[Julie Skovsby|Julie Skvosby]]
* [[Kaare Dybvad]], tidligere medlem af DSU's forretningsudvalg
*[[Kasper Sand Kjær]]
* [[Lea Wermelin]], tidligere medlem af DSU's forretningsudvalg
* [[Magnus Heunicke]]
* [[Mogens Jensen]]
* [[Morten Bødskov]], forbundsformand for DSU fra 1996-2000
* [[Nick Hækkerup]]
* [[Peter Hummelgaard Thomsen]], forbundsformand for DSU fra 2008-2012
* [[Rasmus Horn Langhoff]], tidligere medlem af DSU's forretningsudvalg
* [[Rasmus Prehn]]
*[[Simon Kollerup]]

== Eksterne henvisninger/kilder ==
* [http://www.dsu.net/ DSUs websted]
*[http://www.youngsocialists.eu/ YES – Young European Socialists]
* [http://www.iusy.org/ International Union of Socialist Youth]

== Noter ==
{{reflist}}

{{Formænd for Danmarks Socialdemokratiske Ungdom}}
{{Medlemsorganisationer i Dansk Ungdoms Fællesråd}}
{{autoritetsdata}}

[[Kategori:Danmarks Socialdemokratiske Ungdom| ]]
[[Kategori:Etableret i 1920]]
[[Kategori:Socialdemokratiske organisationer]]</text>
    <sha1>8469l0xu1icyzffnf38lrrn17qua4ga</sha1>
  </revision>
</page>
</doc>